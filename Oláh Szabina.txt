A táncot 4 évesen kezdtem el. Először a balettal utána akrobatikával ismerkedtem meg, majd sok más stílust is kipróbáltam. Művészeti általános iskolába jártam, ahol moderntáncot és néptáncot tanultam. Az iskola mellett 10 évig táncoltam Miskolcon a T-dance Tánc Centrumban, ahol megismerkedtem a hip-hop tánccal és egyéb más tánc műfajokkal. Ezt követően a miskolci Grand Dance Tánc- és Mozgásstúdióban táncoltam 2 évig.

A nyári táborokban volt szerencsém nagyon sok vendégtanártól tanulni, bővíteni a tudásomat. A középiskolát elvégezve beiratkoztam a miskolci Balázs Győző Református Líceum tánctagozatára, ahol megszereztem a színházi táncos szakmámat. Itt tanultam balettet, modern-, kortárs táncokat, néptáncot, társastáncot és igazából a tánc minden féle stílusát. Jelenleg a Magyar Táncművészeti Egyetem II. évfolyamos hallgatója vagyok

A tanításból is kivettem a részem. Eleinte szalagavató táncokat tanítottam, majd egy éven keresztül a Grand Dance Tánc- és Mozgásstúdió tanára lettem, ahol a jazz balett rejtelmeibe vezettem be a 14-17 éves korú gyerekeket. Jelenleg 3 éve hip-hop táncot oktatok a miskolci 4-Dance Club Tánc- és Musical Stúdióban heti 2x 2 órában.

Táncosként szerepeltem:
Miskolci Bartók Operafesztiválon előadott Fából Faragott Királyfi tánc előadáson,
Iby - Indulj el című videó klipben,
2013-ban Molnár Ferenc Caramel két nagy koncertjén (Budapest, Debrecen),
Milánói Világkiállításra készült Magyarországról szóló filmben,
2015-től az R-Go zenekar egyik Gidája vagyok.

Amire a legbüszkébb vagyok:

IV. Abigél Országos Minősítő Táncfesztivál modern-kortárs szóló: arany minősítés+versenyzői különdíj hip-hop formáció: arany minősítés
Magyar Látványtánc Sportszövetség magyar bajnokság: street latin I. helyezés